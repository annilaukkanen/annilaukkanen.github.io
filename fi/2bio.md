---
layout: page
title: Biografia
permalink: /fi/bio/
lang: fi
id: bio
---


Anni Laukkanen (s.1989) aloitti pianonsoiton opintonsa kuusi vuotiaana Jyväskylän musiikkiopistossa opettajanaan Virve Elo. Vuosina 2006-2008 hän jatkoi Carlos Turriagon luokalla ja syksyllä 2008 hän aloitti opintonsa Helsingissä Sibelius-Akatemiassa Juhani Lagerspetzin oppilaana. Vuodesta 2010 hänen opettajanaan toimi myös Erik T. Tawaststjerna.

Musiikin kandidaatiksi valmistuttuaan Laukkanen vietti vuoden opiskelijavaihdossa Pariisissa (Conservatoire Nationale Superièure de Musique et de Danse de Paris) Claire Desertin luokalla syventyen erityisesti ranskalaiseen musiikkiin. Hänet valittiin myös Jeff Cohenin liedluokalle, mikä sai hänen innostuksensa liedmusiikkia kohtaan kasvamaan entisestään ja johti esiintymisiin mm. Louvressa ja Hôtel des Invalidesissa. Suomeen palattuaan Laukkanen jatkoi maisteriopintojaan Ilmo Rannan ja Tuija Hakkilan oppilaana valmistuen Musiikin maisteriksi erinomaisin arvosanoin keväällä 2014.


Syksystä 2014 lähtien Anni Laukkanen on opiskellut Berliinissä Hanns Eisler- musiikkikorkeakoulussa liedpianistin maisteriohjelmassa, opettajaan Wolfram Rieger.  Liedillä on jo pitkään ollut tärkeä osa Laukkasen opinnoissa ja muusikkoudessa. Yhteistyö useiden eri laulajien kanssa on synnyttänyt konserttiprojekteja niin Suomessa, Ranskassa, kuin Saksassakin. Mezzosopraano Amanda Martikaisen kanssa hänet valittiin syksyllä 2014 kymmenien liedduojen joukosta osaksi Festival Vocalis -musiikkifestivaalia Hollannissa.  Lisäksi Laukkanen konsertoi säännöllisesti niin solistina kuin kamarimuusikkonakin. 

Anni Laukkanen on syventänyt osaamistaan lukuisilla mestarikursseilla, opettajinaan mm. Eero Heinonen, Laurent Cabasso, Avo Kouyoumdjian ja Hortense Cartier-Bresson.  Liedoppia hän on saanut omien opettajiensa lisäksi mm. Thomas Quasthoffilta, Robert Hollilta ja Rudolf Jansenilta. Modernin pianon lisäksi Laukkanen soittaa fortepianoa. Siinä häntä on ohjannut Tuija Hakkilan lisäksi Malcolm Bilson ja David Breitman.
