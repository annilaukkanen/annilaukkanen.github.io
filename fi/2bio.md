---
layout: default
title: Biografia
permalink: /fi/bio/
lang: fi
id: bio
---

Diplomipianisti Anni Laukkanen (s.1989) on erikoistunut liediin ja kamarimusiikkiin. Syksystä 2014 hän on opiskellut Berliinissä Hanns Eisler -Musiikkikorkeakoulussa Wolfram Riegerin liedluokalla, työskennellen intensiivisesti lukuisten eri laulajien kanssa. 

Pianonsoiton opintonsa Laukkanen aloitti kuusi vuotiaana Jyväskylän musiikkiopistossa opettajanaan Virve Elo. Vuosina 2006-2008 hän jatkoi Carlos Turriagon luokalla ja syksyllä 2008 hän aloitti opintonsa Helsingissä Sibelius-Akatemiassa Juhani Lagerspetzin oppilaana. Vuosien varrella hänen opettajinaan toimivat Juhani Lagerspetz, Erik T. Tawaststjerna, Tuija Hakkila ja Ilmo Ranta. Laukkanen valmistui Sibelius-Akatemiasta Musiikin maisteriksi keväällä 2014 erinomaisin arvosanoin. 

Lisäksi lukuvuoden 2012-13 Laukkanen vietti vaihto-oppilaana Pariisissa (Conservatoire Nationale Superièure de Musique et de Danse de Paris) Claire Desertin luokalla syventyen erityisesti ranskalaiseen musiikkiin. Tällöin hänet valittiin myös Jeff Cohenin liedluokalle, mikä sai hänen innostuksensa liedmusiikkia kohtaan kasvamaan entisestään ja johti esiintymisiin mm. Louvressa ja Hôtel des Invalidesissa. 

Yhteistyö useiden laulajien kanssa on synnyttänyt konserttiprojekteja niin Suomessa, Ranskassa, kuin Saksassakin.  Mezzosopraano Amanda Martikaisen kanssa hänet valittiin syksyllä 2014 kymmenien liedduojen joukosta osaksi Festival Vocalis -musiikkifestivaalia Hollannissa. Lisäksi Laukkanen konsertoi säännöllisesti niin solistina kuin kamarimuusikkonakin. 

Hän on syventänyt osaamistaan lukuisilla mestarikursseilla, opettajinaan mm. Eero Heinonen, Laurent Cabasso ja Hortense Cartier-Bresson. Kamarimusiikkia hän on opiskellut mm. Marko Ylösen, Martti Raution ja Itamar Golanin johdolla. Liedoppia hän on saanut omien opettajiensa lisäksi Thomas Quasthoffilta, Robert Hollilta, Eric Schneiderilta ja Rudolf Jansenilta. Modernin pianon lisäksi Laukkanen on innostunut myös fortepianon soitosta. Siinä häntä on ohjannut Tuija Hakkilan lisäksi Malcolm Bilson ja David Breitman.

