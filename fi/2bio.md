---
layout: default
title: Biografia
permalink: /fi/bio/
lang: fi
id: bio
---

Diplomipianisti Anni Laukkanen on erikoistunut liediin ja kamarimusiikkiin. Hän on valmistunut maisteriksi erinomaisin arvosanoin niin Sibelius-Akatemian solistiselta linjalta kuin Berliinin Hanns Eisler -Musiikkikorkeakoulusta pääaineenaan liedsäestys. Vuodesta 2016 hän työskentelee korrepetiittorina Universität der Künste -taideyliopistossa Berliinissä.

Vuosien varrella Laukkasen pianonsoiton opettajina ovat toimineet mm. Tuija Hakkila, Ilmo Ranta, Juhani Lagerspetz ja Erik T. Tawaststjerna. Liedissä häntä ovat ohjanneet Wolfram Rieger, Eric Schneider, Thomas Quasthoff, Graham Johnson, Robert Holl, Jeff Cohen ja Rudolf Jansen. 

Laukkanen konsertoi aktiivisesti liedpianistina, solistina ja kamarimuusikkona eri puolilla Eurooppaa. 2015 hän sijoittui yhdessä sopraano Lauren Edwardsin kanssa Pariisin Nadia et Lili Boulanger -liedkilpailujen finaaliin. Sopraano Iida Antolan kanssa hän oli finalisti niin Stuttgartin kansainvälisissä Hugo Wolf -kilpailuissa kuin Dortmundin Schubert -kilpailuissakin. Keväästä 2016 lähtien hän on Yehudi Menuhin "Live music now" -säätiön stipendiaatti.  
